---
title: FPGA ile Kaynak Robotunun Adaptif Kontrolü
publication_types:
  - "7"
authors:
  - Abdulkadir Saday
abstract: >
  Robot teknolojilerindeki ve sistemlerindeki gelişime bağlı olarak endüstride,
  insanlar için tehlikeli ve yorucu olan işler için robotlar tercih edilmeye
  başlanılmıştır. Bunlardan en yaygın olanı, otomotiv, ev gereçleri, savunma
  sanayi, medikal ve havacılık gibi uygulama alanları olan kaynak robotlarıdır.
  Kaynak robotları, kaynak uygulamalarını otomatikleştirmekle beraber, üreticiye
  hız, zaman ve güvenlik kazandırmaktadır. Ağır görev döngülerini, değişmez ve
  kesintisiz yapıda sürdürebilmektedirler. Ancak kaynak işleminin
  otomatikleştirilmesi insan kontrolünde olmamasından dolayı, oluşabilecek
  hatalara karşı denetimsiz bir süreci ortaya çıkarmaktadır. Mevcut kaynak
  robotları, bir operatör tarafından programlanmakta ve kaynak işlemi operatör
  tarafından belirlenen parametrelere bağlı olarak yapılmaktadır. Ayrıca kaynak
  yolunun programlanması esnasındaki ölçümlerde hassasiyetin sürdürülememesi,
  hataların oluşabilmesine neden olmaktadır. Kaynak esnasında, malzeme
  çarpılması, ark üflemesi gibi bilinen kaynak sorunlarına karşı kaynak robotu
  sistemleri tepkisizdir. Parametrelerin sisteme önceden yüklenmesi ve gerçek
  zamanlı bir denetim yapısının olmaması, kaynak esnasında oluşabilecek hatalara
  karşı kaynak robotlarını denetimsiz kılmaktadır. Bu durum iş, zaman,
  üretkenlik ve maddi kayıplara neden olmaktadır. Literatürde kaynak
  robotlarıyla yapılan kaynak işlemleri sonrasında farklı kalite ölçüm ve
  değerlendirme sistemleri önerilmiştir. Ancak bu sistemlerde, kaynak
  kalitesinin ölçümü sağlanmış, hataya karşı bir denetim sistemi
  geliştirilmemiştir. Bununla birlikte, kaynak yolunun otomatik belirlenmesine
  ait gerçek zamanlı bir kontrol mekanizmasına ihtiyaç bulunmaktadır. Bu tez
  çalışmasında, kaynak robotları tarafından yapılan kaynak işlerinde, hataların
  oluşmadan önce önlenmesini sağlamak, programlama sürecini otomatikleştirmek ve
  adaptif bir kontrol yapısı sağlamak amacıyla gerçek zamanlı bir sistem
  önerilmektedir. Önerilen sistemin görüntü işleme ve anlık denetim için gerekli
  olan hesaplama yükünden dolayı paralel işlem yapabilme ve çoklu görevlere
  anlık cevap verebilme gibi avantajları nedeniyle Alan Programlanabilir Kapı
  Dizileri (FPGA) üzerinde uygulanmıştır. Bir kamera ve lazer modül kullanılarak
  alınan veriler, görüntü işleme teknikleri ile işlenerek kaynak yolunun
  belirlenmesi sağlanmıştır. Elde edilen veriler adaptif bulanık mantık
  denetleyiciye giriş bilgileri olarak aktarılmıştır. Geliştirilen denetleyici
  yapısı ile kaynak robotları için bir adaptif hız kontrol ve kaynak yolu takip
  sistemi elde edilmiştir. Yapılan deneysel çalışmalarla, geliştirilen sistemin
  bir prototip üzerinde kaynak yolu geometrisini başarıyla belirleyebildiği ve
  kaynak yolunu takip edebildiği sonucuna ulaşılmıştır.
draft: false
url_pdf: https://tez.yok.gov.tr/UlusalTezMerkezi/
featured: true
tags:
  - PhD Thesis Supervised
categories:
  - Thesis
image:
  filename: ""
  focal_point: Smart
  preview_only: false
date: 2024-08-14T18:47:15.598Z
---
FPGA ile Kaynak Robotunun Adaptif Kontrolü / Adaptive Control Of Welding Robot with FPGA
Author:ABDULKADİR SADAY
Supervisor: DOÇ. DR. İLKER ALİ ÖZKAN
Where: Selçuk Üniversitesi / Fen Bilimleri Enstitüsü / Mekatronik Mühendisliği Ana Bilim Dalı / Mekatronik Mühendisliği Bilim Dalı
Subject:Mekatronik Mühendisliği = Mechatronics Engineering
Keyword:Adaptif denetim = Adaptive control ; Bulanık denetim = Fuzzy control ; FPGA = FPGA ; Görüntü işleme = Image processing ; Kaynak hataları = Welding defects ; Kaynak parametreleri = Welding parameters ; Kaynak teknolojisi = Welding technology ; Robot denetim = Robot control ; Robot kolu = Robot arm ; Robot sistemleri = Robot systems\
Doctorate / Doktora 
